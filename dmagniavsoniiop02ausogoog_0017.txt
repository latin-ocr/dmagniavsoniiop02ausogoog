PROOEMIVM. XI

vitae publicae strepitu delectaretur.- quam ob rem in summa dignitate collocatus ta-
men non multo post civilibus renuntiavit officiis ac Burdigalam se contulit, ut vitam
quietam ageret doctrinae studiis penitus deditam. crescebat autem in dies sacrorum
Christianorum in animo cius ardor ita, ut iam sacro lustratus fonte se a coetu homi-
numque frequentia in solitudinem recipere constitueret. secessit igitur cum Therasia
uxore a. cccnxxxx Barcinonem, ubi per quattuor annos commoratus eam vitae agen-
dae rationem amplexus est, ut in rerum divinarum contemplatione atque hominum
pauperum miseriis leniendis omnem poneret operam 13). aegre vero tulit Ausonius se
iucundissima amici carissimi consuetudine privatum esse atque aegrius etiam id, quod
ne saepius quidem compellatus litteris Paulinus rescripsit atque amicitiae vinculum
dirupisse videbatur.

Sed hac occasione utar, ut quae inter mutuas Ausonii et Paulini epistulas ra-
tiones intercedant explicem. qua de re cum dissentiam ex parte ab eis, quae Ebertus
Ι 287 sqq. disseruit, paulo longiore disputatione opus esse videtur. ac primum in-
quirendum est, quibus Ausonii litteris Paulinus carmine decimo responderit. tres enim
ab amico se accepisse dicit epistulas v. 7 sq. , quarum una sine dubio ea fuit, quae
in hac editione est vicesima quarta, id quod iam ex eo intellegitur, quod Paulinus,
verbo primo ‘Quarta' huius epistulae initium designat. adde quod inter se respon-
dent apud Paulinum v, 5 ‘salutifero libello' et apud Ausonium v. 4 ‘salutigeris li-
bellis'. sed quo modo quaeso queri potuit Paulinus de Ausonii, qui tres ad eum
misisset epistulas, cessatione‘.> non igitur tamquam Paulini ipsius verba accipiendi
sunt versus sex inde a primo in huius epistula, sed potius Ausonii blande amicum
obiurgantis , quamquam hi versus non ab Ausonio ipso profecti sunt, sed a Paulino
ita concinnati, ut eis non singula verba, sed sententiam eorum, quae legerat in Au-
sonii epistula, redderet. post versum sextum autem fortasse quaedam interciderunt,
cum quae secuntur cum his versibus vix bene consociari possint. iam quod Paulinus
paulo post (v. 9 sqq.) dicit Ausonium subamara quaedam et aspera dulcibus blandis-
que miscuisse, id quam maxime cadit in epistulam illam Ausonianam. denique Pau-
linus aperte his versibus 104 (156 sqq., 191), 106, 108, 109 sqq., 162 (196), 163 (197),
203, 223 sq. hos significat in Ausonii epistula versus 72, 49, 52 sqq., 73, 71, 69, 51,
57 sqq. unde iam quin Paulinus epistulam XXIIII quam maxime ante oculos ha·-
buerit, omnino dubitari non potest. alterius epistulae Ausonianae unum est in hoc
carmine vestigium, dico versum 192, quo designantur ea, quae in epistulae XXIII
v. 31 de Therasia facete quidem, sed ita ut aculeos impingeret Ausonius dixerat.
tertiae quae eo tempore ad Paulinum missa etiam nunc extat epistulae XXV nulla in
hoc carmine est significatio nam quae intercedit inter v. 232 sq. et epistulae Auso-
nianae v. 88 sq. similitudo (cf. Peiper. 326) eo explicatur, quod Ausonius in hac epi—
stula Paulini carmen respexit. id quod facile intellegitur eiS, quae Ausonius dixit
W. 87 sqq., cum Paulini carminis vv. 221 sqq. collatis. quae si recte disputata sunt,
verba Ausonii (E. XXIIII 1) ‘Quarta tibi haec notos detexit epistula questus’ ita

13) cs. A. Busa. 1 153 sqq.; Ebert. Allgemeine Geschichte der Littcntur des mittelalters im Abend-
lando 1 284 sqq.

b.

