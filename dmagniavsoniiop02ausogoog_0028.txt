XXII PRoossmvm.

cuius libri quamquam accuratam habeo descriptionem ab Henrico -filio confectam, ta-
men quae continentur eo quam brevissime indicabo. post varia opera, ex quibus
‘Calphurnii bucolica’ (cum rerum indice f. 25¹—57‘) commemoro ⁵), secuntur f. 169-
¹77r indices rerum et verborum ad Ausonium, f. 177v-1s2 index carminum Auso-
nianorum, cuius in fine haec sunt adiecta ‘Finiunt ea Ausonii fragmenta, quae in-
uidia cuncta corrodens uetustas ad manus meas uenire permisit'‚ f. 1⁹33v—-248v Ausonii
opuscula (inscripta ‘Ausonii paeonii poetae disertissimi epigrammatum liber primus
dimidiatus. Prohemium’, subscriptum ‘Hec sunt ea ausonii fragmenta quae sunt
scripta in codicibus impressis. quibus apposui alia quedam eiusdem quae leguntur in
uetusto codice ex bibliotheca diui marci florentiae‘), f. 249-269 Mosella, Symmachi
epistula, Caesares (XXI 1,- 2, 1—80), quibus addidit librarius ea quae supra scripserat
‘Finiunt . . . permisit' repetita et adscripsit ‘opus imperfectum’, denique f. 261 sqq.
Probae Faltoniae Cento et Gregorii Tiferni poetae illustris opuscula. iam ex hac
descriptione et scripturiS, quas ex Harleiano in commentariis ad Gratiarum actionem
proposui, facile intellegitur excerpta Ausoniana descripta esse ex editione principe.
sed in margine haud raro lectiones litteris ‘aL’ significatae inveniuntur, quae fere
omnes ex eodem Magliabecchiano depromptae sunt, ex quo Mosellam, Symmachi epi-
stulam, Caesares se descripsisse librarius ipse indicavit. verum apographum Har-
leianum in his opusculis nequaquam bonitate par est Laurentiano: multae enim in
Mosella et Caesaribus sunt lacunae, quas inde ortas esse adparet, quod librarius
haud versatus in codicibus legendis Magliabecchiani scripturam, quamquam nullas ea
legenti difficultates parat, non intellexit.

Hoc loco simul de quattuor exponam codicibus, quibus ex Ausonii Caesaribus
monosticha et tetrastichorum vv. 1-81 continentur, dico Laurentianos duos 64, 9,
saec. XIIII, in quo leguntur Sidonii Apollinaris carmina, 89, inf. 8, Neapolitanum
musei publ. CXXV (Ianelliz IIII C 25), denique Glasgoviensem mus. Hunter. V 3, 11,
qui saeculo quinto decimo exarati (in Laurent. 89, inf. 8 adscriptum est ιθεῷ δόξα
3. Ianuarii 1457’, in Neapolitano ίθῶ δόξα xl. Martii 1466 ') Suetonii Caesares con-
tinent. inscriptiones hae sunt: in Laurentianis: ‘Sydonii uersus in principio libri.
Isti uersus al. leguntur Decimi Magni Ausonii Musellae’ (in Laur. 64, 9 verba ‘in
principio . . . Musellae' manu altera adiecta sunt), in Neapolitano: ‘Sydonii uersus
in ‘principio libri. alii dfit Decimi Magni Ausonii Musellae’, in Glasgoviensi denique:
‘Suetonii uersus. in principio libri aliter leguntur. Decimi magni Ausonii musillae’.
hi igitur libri, de quibus post accuratius exponam, ex eodem exemplari, quo Caesares
in Magliabecchiano, profecti sunt.

Vossianum, Magliabecchianum, Laurentianos 51, 13. 64, 9 ipse excussi, ex Har-
leiano Gratiarum actionem contulit Ι. Η. Nolte, quaedam enotavit Henricus filius, qui
simul Neapolitanum et Glasgoviensem inspexit; Laurentiani 89, inf. 8 collationem
H. Vitellii debeo benefici0.

Iam ad ceteros huius generis codices, qui omnes saeculi quinti decimi sunt, enu-
merandos ac breviter describendos adgrediar. sunt autem hi:

 

5) ef. Baehrens. Poet. lat. min. 111 65 sq.

