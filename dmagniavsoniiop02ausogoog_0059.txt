Δ PROOEMIVM. LIII

Ausonio ipso sive ab alio homine illo etiamtum vivente concinnatam 2) , alteram post s
Ausonii mortem a quodam, qui aut cognatione aut familiaritate quadam cum illo con-
iunctus erat, confectam, id quod recte statuisse videtur Brandesius Ann. phil. 1881,
76, cuius disputationem eis, quae mox exponam, tamquam fundamentum subiciam.
Maximi in ea re explicanda est momenti inscriptio carminis primi de Fastis
(XXII i), quae in Mlcv²b²99² legitur: ‘Consulari libro subiciendi quem ego ex cunctis
consulibus unum coegi gregorio ex p1·ef.’ ex qua intellegitur Ausonium Fastorum
librum ad Gregorium hoc carmine adiecto misisse. sed idem carmen in V inscribitur
‘Ausonius Hesperio filio sal.’, unde patet Hesperio quoque a patre hoc opusculum
dono datum esse eodem carmine omatum. plane eadem res est in Technopaegnio
(XXVH). nam huic carmini praefixa est epistula in ω ad Paulinum, in V ad Paca-
tum scripta. primum igitur Paulino, deinde Pacato id carmen Ausonius dicavit ³).

2) Ausonium opuscula sua ad amicos misisse additis simul epistulis vel carminibus, quibus libellos suos
illis commendaret, ex opusculis ipsis ac Symmachi epistulis 1 14, 5 et 31, 2 intellegitur. neque tamen ex
eo, quod opuscula cum amicis solis communicare videtur et E. XVII 29 de volgato quodam se invito libello
queritur, colligas eum libros suos publico usui non destinavisse. immo in his nihil aliud conspicitur nisi
quae erat eius aetatis nimia adfectatio ac blanda tergiversatio. adde quod Ausonius ipse saepius lecturos
adloquitur (cf. 111, qnod carmen ad syllogen opusculorum ad Syagrium missam pertinet3 XI 1, 43 XV 1, 23
2, 153 XVII 1; XX 73 XXV 3). quam ob rem nequaquam a vero abhorret iam Ausonium ipsum syllogen
opusculorum in publicum emisisse. certe ipse carmina quaedam in unum corpus coniunxit, veluti Versus pa-
schales vel, si versus rhopalieos germanos esse putas, hos et Epicedion, Parentalia, Prof. Burd. commemora-
tionem, Epitaphia. atque e. 2 et e. 35 referuntur ad syllogas epigrammatum, epistula ad Pacatum (XXIII)
scripta pertinet ad corpus eglogarum3 nam eis, quae in vv. 5 et ‘1 leguntur, non epigrammata, sed talia
carmina, qualia sunt Cupido vel Griphus, significantur (cf. XXIIII 1, 63 XXVI 1, 1 et ¹13 XXVII 4, 1).
adde quod in 2992E haec extat Cupidinis cruciati (XXIIII l) inscriptio ‘Incipit aeglogarum. Ausonius Gre-
gorio sslio', qua indicatur in altero corpore (ω) eglogarmn librum constitutum fuisse. atque ipse Ausonius
Cupidinem eglogam nominat3 in V carmen ad Pacatum secuntur carmina XXVIIII—XXXII, ΧΧΧΙΙΙΙ,
XXXV, ex quibus c. XXVIIII in Ρ inscriptum est ‘egloga de ambiguitate uite eligende', XXX—XXXII
eglogae appellantur in subscriptionibus codicum GW librorumque quorundam, quibus Vergilii Iuvenalis ludi
libellus continetur (cs. Peiper. 309). unde iam mihi recte colligere videor Ausonium carmina quaedam in
unum librum, qui ‘Eglogarum’ inscriptus erat, coniunxisse atque hunc ad Pacatum misisse (cf. Peiper. 274).
quamquam obloquitur Brandesius p. 64 atque ex colore carminis, quod ad Pacatum scriptum est, et Catulli
loco, quo usus est Ausonius, evincere studet prooemium illud ad syllogen epigrammatum referendum
esse. sed, id quod iam supra diximus, non epigrammata verbis ‘quisquilias ineptiasque' significantur. et
Catulli loco eodem modo usus est Ausonius in praefatione Griphi (XXVI 1, 4). neque vero Brandesii con-
iectura confirmatur Pacati in e. 35, 9 commemoratione, de qua mox exponemus nam si re vera epIgramma-
tum syllogen ad Pacatum misit Ausonius hoc epigrammate praefixo, quid quaeso ei opus erat in eadem re
altero prooemio?' -— quodsi imperator Theodosius Ausonium rogat, ut sibi scripta sua impertiat, id nequa-
quam ita accipiendum est, ut statuamus eo tempore syllogen opusculorum Ausonii non extitisse. nihil aliud
enim agebat ille hac epistula, nisi ut seni de patria optime merito iustum honorem tribueret. atque ipse
fatetur se olim Ausonii scripta lectitavisse et syllogen opusculorum Ausonii a. fere cccnxxxru concinnatam
esse mox docebimus. ceterum quae Th. Bittius nuper in libro, quem inscripsit ‘Das antike Buchwesen', de
ratione, quam Ausonius in carminibus componendis atque edendis secutus est, disputavit (p. 101 sq., 156,
304), vereor ut probari possint. certe neque ex praefatiuncula Epitaphiorum colligi potest ea hoc consilio
Pros. Burd. commemorationi adiecta esse, ut quod restabat vacuum in volumine expleretur, neque ullam
veri speciem habet in opusculo de Bissula compluria epigrammata intercidisse neque denique recte temptatur
epigrammatis 2 in Bruxellensi inscriptio ‘Commendatio codicis'. nam et volumina et codices ea aetate in
usn fnisse docet Symmachi (111 11, 4) locus ab ipso Bittio adlatus ac, si apud Ausonium ut apud Symma-
chum plerumque volumina commemorantur, in ea re uterque veterum scriptorum exempla magis quam suae
aetatis usum respexisse videtur.

3) quod XXVII 4, 10 non solum in V, sed etiam in ω ‘Pacato‘ legitur, id eodem modo quo duplices
scripturae in cantabrigiensi explicatur. nimirum librarius quidam, qni alterius generis codice usus est, super
‘Paulino' adscripscrat ‘Pacato', quod postca ab altero Paulini nomine expulso receptum est.

