   

SANchs
AMOR PATRIAE

     

Ausonii vitam breviter enarratum mihi ante omnia quibus usus sit ille nominibus 1³2³ Ausonii vita
exponendum esse videtur. nam quamquam eum nominatum esse Decimum Mag-
num Ausonium optimorum confirmatur librorum fide, tamen mendis, quae sunt in
codicibus recentioribus, ea res obscurata est atque in dubium vocata. gravissimos
igitur testes habemus codicem S. Galli 899 et Bruxellensem 5370, in quibus haee
leguntur ‘Decimi Magni Ausonii Mosella’ ¹), atque eadem nomina quamquam primum
leviter corruptum exhibet liber Parisinus 8500, in quo quinquies (VIIII, XX, E. XXIII
in inscriptione, XVIIII et in inscriptione et in subscriptione) 2) haec inveniuntur ad-
iecta ‘Decii Magni Ausonii'. cum Parisino autem consentit codex Vossianus Q 107,
qui in carmine de urbibus nobilibus (XVIIII) eandem habet inscriptionem. denique
alterum nomen servatum est in codice Magliabecchiano I 6, 29, in quo haec legitur
inscriptio ‘Quod compertum est ex libro magni Ausonii poete sequitur'. nihil autem
tribuendum est eis codicibus, in quibus* Paeonius dicitur Ausonius, veluti Escoria-
lensi III S 25 eiusque fratri gemello, ex quo fluxit editio princeps. quod nomen
inde ortum esse recte suspicati sunt Vinetus (p. 6 1 K), Barthius (Adv. VI 259),

l) adde inscriptiones Caesarum (XXI) in Laurentiauis Lxllll 9, Lxxxvml ins. 8, Neapolitano 1111 O 25,
Glasgoviensi V 3, 11, inscriptionem eglogae de ambiguitate eligendae vitae (XXVIIII) in Guelferbytano (Gud.
145) et Marciano (lat. cl. XII cod. 69). titulus, quem in praedio Iosephi Cassiani effossum amicus quidam
indicavit Scaligero (lect. Ans. 11 23), DEC. AVSON. COS. OLYMPIADE Lxxxul, quin a falsario confictus
sit, dubitari non potest (cf. Brandes. Ans. quaest. spec. prim. Brunsvigae MDCCCLXXVI p. 8). Ausonii
nomen , quamquam Latinum sonat, Gallicae tamen originis esse videtur, cs. ZeusS, Gr. celt.2 734, Diet'en·
bach, Celtica 11 l, 313, Baemeister, Alemannische Wanderungen 1 36.

2) numeris quibus littera non est adiecta significavi Ausonii opuscula eo ordine, quo in hac editione
digesta sunt3 epistularum numeris Β, epigrammatum e, eorum, quae appendice continentur, Α adscripsi.

