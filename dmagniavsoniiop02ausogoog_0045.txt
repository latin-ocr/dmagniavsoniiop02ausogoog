PROOEMIVM. XXXIX

quod, ut Quintiliani utar verbis, pueris nolis interpretari 3⁴), ita ut is, qui hoc corpus
confecit, legem illam, qua summam puero deberi reverentiam statuitur, diligenter ob-
servasse videatur, etsi in Ausonianis haud pauca sunt, quae huic legi quam maxime
adversentur, priore codicum genere nobis tradita. reputes porro deesse in Vossian0,
si pauca quaedam verba excipiaS, Graeca omnia. quae res non tam casui cuidam,
sed consilio tribuenda esse videtur. haec argumenta si iam in unum collecta tibi
proposueris, nonne mecum consenties statuente non tale, quod sibi mente finxerunt
homines docti , corpus inesse in Vossiano, sed, id quod iam ante dixi, florilegium ex
opusculis Ausonianis in scholae alicuius usum concinnatum. qua re certe non im-
pedimur, quo minus putemus eum, qui hoc florilegium confecit, optimo codice, a quo-
dam cognato vel propinquo Ausonii conscripto, usum ac plerumque etiam ordinem,
quo singula opuscula in codice illo disposita erant, secutum esse, ita tamen, ut quae-
dam in hac re immutaret atque aliis carminibus omissis, aliis transpositis turbas ex-
citaret. nec vide0, quid obstet, quominus in monasterio illo, quod in Barbarae insula
Carolus Magnus condiderat, florilegium, quod complectebatur excerpta ex Ausonio ad-
iectis simul quibusdam Symmachi Paulinique epistulis et carminibus Paulini, Petronii,
Claudiani aliorumque confectum esse putemus, quo scholae, quae ibi florebat, discipuli³⁵)
uterentur. quae autem in Vossiani quaternionibus nunc deperditis scripta fuerint,
num forte Sidonii Apollinaris quaedam, quem ut Ausonium inter poetas Gallos merito
summo opere colebant eius aetatis homines, iam altis ei rei tenebris offusis nos latet.

Carmen vero illud rhopalicum aut iam antea in opuscula Ausoniana receptum
erat aut demum, cum florilegium illud concinnaretur, adiectum est. ac certe non casu
factum est, ut id carmen, quod et ipsum paschale est, post Versus paschales insere-
retur. neque abhorret a veri specie eum, qui hoc carmen condidit, quamquam aperta
imitationis non insunt vestigia, Ausonii poemate, ut illud componeret, excitatum esse.
quomodo autem factum sit, ut carmen iuter Ausoniana reciperetur, facile explicetur,
si statuamus id ab Ausonio quodam compositum esse. et commemoratur in epistula
Hilarii papae (X, ed. Thiel. I 148) a. ccccnxnn ad episcopos provinciae Viennensis,
Lugdunensis, Narbonensis primae et secundae, Alpinae missa Ausonius episcopuS,
quem nepotem Ausonii nepotis fuisse haud inepte suspicatus est Peiperus 319. certe
huic aetati talique homiui magis convenit carmen illud inficetum quam Ausonio poetae.

Sed iam Vossiano misso ad eum, qui in hoc genere secundum post Vossianum sibi
vindicat locum, librum veniamus, dico Parisinum 8500, membr., formae maximae,
foll. 105, saeculo XIIII exaratum. continentur hoc codice, quem accuratius descripsit
Peiperus 221 sqq., praeter alia: f. 14Γ Epistola Decii Magni Ausonii ad Drepannium
proconsulem de ludo septem sapientum (XX), 16r Periochae (A. Ι) nulla omnino in-
scriptione adiecta, 20v Paulini ad Ausonium epistulae, 22v Decii Magni Ausonii ad
Paulinum epistulae XXIII, XXV, XXIIII, 24Γ Symmachi ad Ausonium epistula I 31,

34) nam illud in adulteram epigramma, dico nonum, non eius modi est, ut id pueris proponere ma-
gistri christiani verecundarentur. certe ne in editione quidem, quae in Delphini usum parata est, id carmen
in appendicem relegatum videmus.

35) quamquam non· is sum, qni negem hoc florilegium ante id tempus concinnari potuisse. ac fortasse
illud iam sacculo quinto vel sexto in scholae alicuius cathedralis vel monasterialis usum confectum erat.

cod. Parisinus
85⁰0 (Ρ)

