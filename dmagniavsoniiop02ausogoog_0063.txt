PROOEMIVM. LVII

-V1.

Iam de ratione, quam in hac editione adornanda secutus sum, exposituro mihi
primum, quo ordine opuscula Ausonii digesserim , explicandum esse videtur. ac diu
me haesitavisse fateor, quem modum in ea re amplecterer. nam neque ordo, quem
in editione Parisina incohatum Scaliger et Tollius constituerant, servari poterat, ne·-
que ea ratio mihi probanda esse videbatur, ut syllogis, quae in ω et V leguntur,
praemissis florilegium illud, quod GBW aliisque continetur, adicerem. quis enim
quaeso tulisset eadem carmina bis edita eaque illis, quae in ω extare supra demon-
stravi, scripturae vitiis inquinata 4Ι quis non gravatus esset, si legisset opuscula hac
serie, qualis est in ω et V, proposita? quod si fecissem, non corpus integrum, sed
male disiecti membra poetae habuisses. qnae cum etiam atque etiam deliberavissem,
tutissimum mihi visum est Vossiani vestigiis insistentem eum, qui aliqua certe ex
parte aptus esse videretur, ordinem constituere, ita tamen, ut, si res plane incerta
esset, a recepto ordine non recederem. qua in re probe sciebam me in varias re-
prehensiones incursurum esse3 sed reprehendant per me licet, dummodo aliquid, quod
reprehensioni omnino obnoxium non sit, proponant.

Primo igitur loco Parisinum secutus Theodosii epistulam posui, cui subiunxi carmen
ab Ausonio ad hunc missum; secuntur praefatio ad lectorem et Syagrium, Ephemeris,
Eglogarum liber, cui inserui ex ω carmen de mensibus et quattuor anni temporibus,
Precationes Ausonii consulis designati, quibus cum Vineto adiunxi Gratiarum actionem.
hanc excipiunt Versus paschales, carmen rhopalicum, quod quamquam ab Ausonio alie-
num esse put0, tamen eo loco, quem tenet in V, movere nolui, Epicedium , (le here-
diolo, Protrepticus, Genethliacon. nam Protrepticum et Genethliacon in V male inter
epistulas collocata esse nemo non videt, postposui autem Genethliacon Protreptico libri
Parisini in ea re anctoritatem secutus. his carminibus addidi l'arentalia, Prof. Burd.
commemorationem, Epitaphia, quibus ultimo loco ex ω carmen (le Glaucia adiunxi¹),
Mosellam, Ordinem urbium nobilium, Ludum, Caesares, epigrammata de Fastis. iam
cum persuasissem mihi carmen ad Drepanium (XXIII) ad syllogen eglogarum refe-
rendum esse (cf. p. LIII), huic carmini adieci Cupidinem , Bissulam, Griphum,
Technopaegnion, Centonem , Pythagor-icon, De viro bono, ΝΑΙ ΚΑΙ ΟΥ, Hesiodion,
Monosticha de aerumnis Herculis, quod poematium in libris GW ante eglogam de viro
bono legitur, in V male Eglogarum libello insertum est, carmina de rati'one librae et de
ratione puerperii maturi. epistulas eodem ordine, quoin editionibus 'Pollii et Souchaei
leguntur, exhibui —- nam qua serie sese olim exceperint, iam neminem explicaturum
esse persuasum habeo —, nisi quod epistulas XXV et XXIIII sedes suas mutare iussi,
qua de re in capite primo huius prooemii exposui. ultimo loco collocavi Vossianum
in ea re secutus Epigrammaton librum, in quo eundem fere, qui est in codicibus w,
ordinem tenui, ita tamen, ut epigrammata quaedam ab aliis, quibus eadem argu-

 

1) Ausonius heroum epitaphiis, quae ex Aristotelis Peplo deprompserat, tamqnam appendicem alia eius
modi cumina varii argumenti adiunxit.

Avsnsxvs. h

