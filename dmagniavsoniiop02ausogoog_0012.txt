VI ' Pnoomnvm.

Boecking‘ius (in Mosellae ed. alt. p. 61), quod librarii ea, quae de patre suo medendi
peritissimo ipse rettulerat Ausonius (XI 2, 11; XV 3, 13 sq.}, temere transtulerunt
in Ausonium filium. cuius rei luculenta sunt testimonia inscriptio codicis Perusini
J 162 (‘Ausonii burdigalae Sassatis medici ac poetae') atque ea, quae in Gratiarum
actionis fronte leguntur in libris quibusdam. Paeonii autem in codice Vaticano 3152
corruptum est in Ponponii, in libris, quibus excerpta continentur ex carminum Auso-
nianorum‘corpore codicibus recentioribus tradite, veluti Marciano (lat. cl. XII cod. 8)
et Guelferbytanis, in Theonii, quod sine dubio natum est ex coniectura, qua Teonii
pro Peonii prave scriptum corrigere conatus est librariuS, denique si Bartbio fidem
habere licet (ad Stat. Theb. III 436), in libro quodam, in quo inerant Fortunati
Ausoniique quaedam, in Praeonii. unde iam patet non habere quo commendetur
Brandesii coniecturam (p. 12), qua is et Paeonii et Theonii ex Aeonii orta esse
suspicatus est, quod nomen ab Aemilia Aeonia matre poetam eodem modo accepisse
putabat quo Magni cognomen ab Aemilio Magno Arborio avunculo ³).

Natus est Ausonius Burdigalae ex patre Iulio Ausonio et matre Aemilia Aeonia
(III 73 XVIIII 1293 XV 3. 4). quo autem anno in lucem editus sit, cum certa de-
sint indicia, coniectura tantum statui potest, ea tamen ita comparata, ut eis, quae poeta
ipse de se tradidit, confirmetur. recte vcro qui de ea re disputaverunt procedendum
esse censuerunt in bac quaestione expedienda ab Iulio Ausonio patre, quippe de cuius
vita accuratius nos edocuerit ipse filius (XI 2; XV 3). iam quo anno Is mortem
obierit, facile intellegitur ex eis, quae Decimus dixit in Epicedio in patrem [XI 2)
ν. 41 sq.

maximus ad summum columen pervenit bonorum,
praefectus Gallis et Libyae et Latio

ac paulo post ν. 45 sq.

buius ego et natum et generum pro consule vidi:

consul ut ipse foret, spes mihi certa fuit. ·
functus igitur eo tempore iam erat Decimus praefectura Italiae et Africae, fungebatur
tum Galliarum praefectura, quam gessit annis cchxxvm et cccnxxvnu (cf. VIII 8,
22, cod. Theod. Vm 5, 35), proconsules facti erant Africae provinciae Hesperius,
Decimi filius, qui eam administravit annis cccnxxw et cccnxxvn (cf. cod. Theod.
XV 7, 3; XVI 5, 43 I 15, 8: VIII 5, 34), et Thalassiu8‚ Decimi gener, qui anno
cccnxxvm Hesperio successit in Africae administratione (cf. cod. Theod. XI 36, 23-
25; 30, 37), denique nondum consulatum adeptus erat DecimuS, sed iam certa erat
spes fore ut mox ad illud bonorum fastigium eveheretur (cf. BrandeS. p. 15, eph.
gymn. Austr. XXXII 326 sqq.). quod cum factum sit anno CCCLXXVI1114), patet Iu-
lium Ausonium ante hunc annum atque intra anni ipsius antecedentis fines diem su-
premum obiisse. quot autem annos natus pater ex vita excesserit, cognoscitur ex
duobus filii carminum locis: XV 3, 4 ‘undecies binas vixit olympiadas' et XI 2, 61,

 

3) cf. Peiper. Anu. phil. suppl. XI 1973 defendit coniecturam suam Brandcs. Anu. phil. 1881 p. 77 sqq.
4) cf. chronica Cassiodorii et Prosperl edita ab Mommscno in Actis soc. litt. sax. VIII 649, 672 et
MarceIIInl chronIcon in Mignii patr. lat. 121 917.

