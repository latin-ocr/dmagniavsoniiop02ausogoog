XII PROOEMIVM.

explicanda sunt, ut statuamus ex epistulis Ausonii unam non in Paulini venisse ma-
nuS, alteram, quam ille acceperat, temporum iniuria nobis ereptam esse. ac viden-
tur singulae epistulae ita inter se excepisse, ut duas, de quibus modo locuti sumus,
sequeretur XXIII, hanc XXIIII. num autem in eis, quae ad nos non pervenerunt, ea
scripta fuerint, quae apud Paulinum leguntur v. 103 [cf. Peiper. 326), ego quidem
dubito: nihil aliud enim his verbis continetur nisi eorum, quae in carminis initio dicta
sunt, repetitio, neque quicquam lucramur ex epistulae XXIII in codice Vossiano 111
inscriptione, in qua illud ‘subinde’ sine dubio haustum est ex primo huius epistulae
verbo ‘Proxima’. sed iam accedamus ad alteram Paulini epistulam (carmen XI), qua
eum respondisse Ausonii epistulae, quae in hac editione est vicesima quinta, inter
omnes constat. nam vv. 4, 30, 32, 34, 39 sq. designantur verba, quibus in epistulae
suae initio usus est Ausonius, atque in primis illa ab equis iugalibus desumpta simi-
litudo. has igitur Ausonii et Paulini epistulas Ebertus et Peiperus ante ceteras, de
quibus modo locuti sumuS, compositas esse statuunt. sed num tu putas Ausonium
statim in amicum cessantem tam acerbis dictis invectum esse, quorum duritatem Pau-
linuS, dum amico respondet, tam graviter conqueritur (v. 5) ¹⁴¹). et quo quaeso loco
in illa Ausonii epistula significatur intermissum esse ab amico litterarum commercium?
at certe priusquam Ausonius discussum esse diceret amicitiae vinculum, debebat le-
nioribus uti verbis, querelas iacere de diuturno amici silentio , blande obiurgare ces-
santem, quae omnia in epistulis XXIII et XXIIII inveniuntur, in XXV ne verbo qui-
dem commemorantur. adde quod nec in Paulini responso ulla extat cessationis ex-
cusati03 nam quae leguntur in vv. 2 sq. placitamque latebris desidiam exprobras',
ea spectant vitam, quam tum Paulinus agebat ab hominum coetu remotam atque ab
negotiis publicis litterarumque studiis alienam, et eis, quae antecedunt, ‘Continuata
meae durare silentia linguae te numquam tacito memoras' nihil nisi querelarum, quas
in prioribus litteris Ausonius fuderat, inest significatio. certe non in hac, sed in altera
epistula Paulinus de ea, quam amplexus erat, vitae ratione exposuit ac quibus cau-
sis adductus esset, ut hanc praeferret, explicavit. quae cum ita sint, statuendum
est Ausonium, cum post quattuor litteras ad amicum cessantem missas accepisset tan-
dem responsum, quod carmine X continetur, nequaquam eo laetatum esse, sed aeger—
rime adeo tulisse amici, qui ad pristinam vitam se rediturum 6886 praefracte negaret,
recusationem. speraverat enim suavi litterarum commercio instituto se Paulino per-
suasurum esse, ut Hispania relicta Burdigalam ad suos reverteretur. qua spe de-
iectus, cum illum in sententia sua vitaeque consilio perseverare intellexisset, iam
fortioribus remediis utendum esse ratus scripsit epistulam vicesimam quintam, qua se
praecisarum esse amicitiam minatus est, nisi mutato consilio domum rediisset Pau-
linus seque amicis suis reddidisset. cui epistulae, quam a minando orsus Ausonius
paulatim ad summam amoris et desiderii significationem traduxit, cum Paulinus re-
spondisset carmine XI, in quo ut summa eius in Ausonium pietas elucet, ita stabilis

14) Ausonium, cum tn epistulae XXIII v. 3 dixit ‘blanda obiurgatio', respexISSe epistulam XXV, quod
Peiperus p. 327 opinatur, ab omni veri specie abhorret. id quod iam ex eo, quod Paulinus de hac epistula
tulit, iudicio facile Intellegitur.

 

